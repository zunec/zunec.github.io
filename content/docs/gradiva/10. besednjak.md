---
title: Osnovno politično besedišče 
author: Žiga Žuenc
geometry: "a4paper"
linestretch: 1.5
header-includes:
- \pagenumbering{gobble}
weight: 10
---

# Osnove političnega besednjaka

## Gospodarstvo in politika

- **Gospodarska ureditev** (lahko rečete tudi gospodarski ali ekonomski sistem)

    - Govori o tem, kako je v državi organizirano delo in proizvodnja. 
    - V kapitalizmu so na primer podjetja zasebna, proizvaja pa se zato, da se produkt proda.

- **Politična ureditev** (lahko tudi politični sistem)

    - Govori o tem, kdo in na kašen način se v državi sprejema odločitve, zakone in tako naprej.
    - V Sloveniji imamo na primer parlamentarno demokracijo. Ponekod imajo diktaturo.

## Politične ideje in ureditve 19., 20. in 21. stoletja

- **Parlamentarna demokracija**

    - Politična ureditev, ki jo imamo v Sloveniji in v večini *"zahodnega"* sveta. 
    - Vsi državljani lahko volimo poslance v parlamentu. Parlament nato sprejema zakone.

- **Diktatura**

    - Vlada en človek ali pa en človek z ožjo skupino ljudi ali politično stranko. Večina ljudi ne more resno vplivati na odločanje v državi.

- **Kapitalizem**

    - Gospodarska ureditev, ki jo imamo v Sloveniji in v veliki večini držav po vsem svetu.
    - Podjetja so zasebna. Podjetja proizvajajo proizvode, da jih prodajajo in na ta način pridobivajo dobiček. Delavci in delavke delamo v podjetjih za plačilo.

- **Komunizem**

    - Ideja, da mora biti gospodarstvo organizirano tako, da smo delavci lastniki vsega, kar uporabljamo, da proizvajamo. Poenostavljeno povedano, delavci naj bi delavci bili lastniki podjetij in vsega, kar imajo podjetja v lasti. Še bolj enostavno povedano: podjetja naj bodo v skupni lasti delavcev.
    - To idejo so poskušale udejanjati na primer Jugoslavija, Sovjetska zveza, Kitajska, Kuba in še nekatere druge države. Kolikor jim je dejansko uspelo, je možno vprašljivo. Če *zelo* poenostavimo: te države so ohranile bolj ali manj diktatorski politični sistem. Zaradi tega delavci pač niso bili svobodni in enakopravni pri organiziranju podjetij in organizacij, v katerih so delali.

- **Fašizem**

    - Poveličevanje skupine *"nas"* (v nacistični Nemčiji na primer Nemcev) in zaničevanje skupine *"njih"* (v nacistični Nemčiji na primer Judje, Romi, tudi Slovani).
    - Poveličevanje enega močnega voditelja – politična ureditev v fašističnih državah je bila diktatorska.
    - Gospodarska ureditev je bila kapitalistična.

## Najpogostejše politične ideje v Sloveniji

- **Politična levica**

    - Zagovarjanje ekonomske enakosti ljudi.
        - Poskrbeti je potrebno, da ne bo prevelike razlike med bogatimi in revnimi. Poskrbeti je potrebno za močne javne storitve – na primer dobre brezplačne šole, bolnišnice in tako naprej. Socialni programi za revne.
    - Zagovarjanje enakosti v kulturi/družbi.
        - Zagovarjanje enakosti žensk, istospolno usmerjenih, različnih verstev, priseljencev in tako naprej.

- **Politična desnica**

    - Zagovarjanje prostega kapitalizma.
        - Zagovarja nizke omejitve na delovanje podjetij, nizke davke na bogate, zgolj nekatere in omejene javne storitve (nekatere države imajo na primer plačljive šole in zdravstvene storitve) in tako naprej. Ideja je, da bo kapitalizem najbolje deloval, če ga država pusti pri miru.
    - Zagovarja ohranjanje tradicionalne kulture in družbenih odnosov.
        - Tradicionalni odnosi med moškimi in ženskami, pogosto nasprotujejo istospolnim porokam in tako dalje. 
