---
title: Obveznosti pri aktivnem državljanstvu – 2.F
author: Žiga Žuenc
geometry: "a4paper"
linestretch: 1.5
header-includes:
- \pagenumbering{gobble}
weight: 2
---

# Obveznosti pri aktivnem državljanstvu – 2.F

Predmet opravite z sprotnim opravljanjem nalog, ki vam jih zadam med poukom. Naloge bodo sporočene tudi preko e-asistenta. Vaše naloge so torej sledeče:

- Spremljanje komunikacijo preko e-asistenta.
- Sproti oddajajte naloge.
- Papirnato gradivo in naloge shranjujete v mapo, da imate ob koncu leta dokazilo, da ste opravili obveznosti.

Ob koncu šolskega leta bom individualno pregledal koliko obveznosti je katera dijakinja oziroma dijak opravil. Glede na količino neopravljenih obveznosti dobite dopolnilno nalogo, s katero nadoknadite neopravljene obveznosti. Če skozi leto sproti opravite vse obveznosti, seveda ob koncu leta dopolnilne naloge ne dobite.

---

## Prva naloga

Izberi si osebno težavo – ni nujno, da je tvoja.

Razloži, kako na nastanek te osebne težave vpliva družben problem. Če znaš, lahko zapišeš tudi nekaj načinov, na katere bi se lahko lotili reševanja te družbene težave.

**Primer odgovora:**

Ogromno časa porabim, da se pripeljem v službo in domov. 

Deloma je to zaradi slabih cest in neurejene prometne infrastrukture.

Težavo bi lahko izboljšalo vlaganje občine v ceste in infrastrukturo. Sam bi lahko torej poskušal vplivati na občino in župana, da se to uredi.

---

## Druga naloga

Poišči članek, inteviev, video, podcast ali podobni medijski izdelek, ki med drugim govori o kapitalizmu. 

V nalogo napišite naslov medijskega dela (članka, videa itd.) in kako ga naj najdemo.

Zapišite katere značilnosti kapitalizma, ki smo jih obravnavali pri Aktivnem državljanstvu, so navedene tudi v medijskem izdelku. Zapišite tudi, katere niso. Zapiske oziroma gradive o snovi lahko najdete na tej spletni strani pod zavihkom "kapitalizem".

Zapišite kakšno mnenje ima avtor oziroma avtorica o kapitalizmu. Zapišite tudi, do kakšne mere se z avtorjem oziroma avtorico strinjate in zakaj.

### Nekaj predlogov, kje iskati članke:

- Portal Homopolitikus. Na tej strani imate kup poljudno-znanstvenih družboslovnih člankov in političnih komentarjev. Za iskanje člankov o kapitalizmu lahko uporabite Google-ovo funkcijo iskanja po spletni strani: https://www.google.com/search?client=firefox-b-e&q=site%3Ahomopolitikus.si+kapitalizem

    Komentarji na tej strani so kapitalizmu bolj ali manj naklonjeni, a imate med komentatorju tudi nekatere kritike kapitalizma.

- Na poralih, kot je rtvslo.si, uporabite funkcijo iskanja, da najdete članke, intervjuje itd. o kapitalizmu.

- Če želite bolj kompleksno nalogo ali si preprosto želite slišati vulgarne šale, lahko na Youtube-u poiščete odseke govorov Slavoja Žižka, najslavnejšega slovenskega filozofa in kritika kapitalizma.

Ko boste naloge izdelali, bomo o izbranih medijskih izdelkih in vaših nalogah debatirali pri pouku.
