---
geometry: "a4paper, margin=2.54cm"
linestretch: 1.5
indent: false

mainfont: Adobe Garamond Pro
sansfont: Quicksand Bold
fontsize: 12pt

header-includes:
- \usepackage{luatex85}
- \usepackage{indentfirst}
- \setlength{\parskip}{5pt}
- \usepackage[all]{nowidow} 
- \pagenumbering{gobble}

weight: 1
---

# Posameznik in družba – osebne težave in družbeni problemi

Posamezniki imamo v svojem življenju težave. Na primer nimam dovolj denarja, da bi si kupil, kar bi si rad. Na primer se prepiram s partnerko.

Naše težave pa niso vedno posledica samo naših dejanj: morda nimam denarja tudi zato, ker je v državi gospodarska kriza. Morda se prepiram z ženo, ker nimam dovolj časa zanjo, ker moram zaradi te gospodarske krize delati ogromno nadur.

Na isto težavo lahko torej gledamo iz dveh pogledov. Vzemimo za primer pomanjkanje denarja:

1. Lahko gledam iz perspektive posameznika. V tem primeru na primer razmišljam katera posameznikova dejanja so privedla do tega, da nima denarja in kaj lahko on sam naredi, da si denar pridobi.

2. Lahko gledam iz perspektive dogajanja v družbi. Lahko razmišljam o tem, kaj je narobe z gospodarstvom, da je v krizi. Lahko razmišljam, kaj je treba naredit v državi, da bo boljše.

**Da zares razumemo svoje težave, moramo razumeti oboje.** Moramo razumeti, kaj smo mi naredili, da je prišlo do težave. Moramo razumeti tudi, kaj se dogaja v družbi, da je prišlo do teh težav.

Isto velja, ko razmišljamo, kako težave rešiti. Razmišljati moramo, kaj lahko jaz naredim v svojem življenju, da popravimo svoje težave. To je jasno. Če na primer nimam službe, nimam druge izbire, kot da si jo poskušam najti.

Ampak razmišljati moramo tudi, kaj lahko naredimo na ravni družbe, da bomo ljudje živeli bolje. Če se ne bomo borili za svoje dobro na ravni družbe, bomo bistveno težje reševali svoje probleme. Če je celotna država v krizi, potem pač tudi sami težko živimo dobro. 
