[{"id":0,"href":"/docs/gradiva/1.-obveznosti/","title":"Obveznosti pri aktivnem državljanstvu","section":"Gradiva ADŽ","content":" Obveznosti pri aktivnem državljanstvu # Predmet opravite z sprotnim opravljanjem nalog, ki vam jih zadam med poukom. Naloge bodo sporočene tudi preko e-asistenta in spletne učilnice. V tem kontekstu imate dve nalogi:\nSpremljanje spletne učilnice. Papirnato gradivo in naloge shranjujete v mapo, da imate ob koncu leta dokazilo, da ste opravili obveznosti. Ob koncu šolskega leta bom individualno pregledal koliko obveznosti je katera dijakinja oziroma dijak opravil. Glede na količino neopravljenih obveznosti dobite dopolnilno nalogo, s katero nadoknadite neopravljene obveznosti. Če skozi leto sproti opravite vse obveznosti, seveda ob koncu leta dopolnilne naloge ne dobite.\n"},{"id":1,"href":"/docs/gradiva/2.-obveznosti---2.f/","title":"Obveznosti pri aktivnem državljanstvu – 2.F","section":"Gradiva ADŽ","content":" Obveznosti pri aktivnem državljanstvu – 2.F # Predmet opravite z sprotnim opravljanjem nalog, ki vam jih zadam med poukom. Naloge bodo sporočene tudi preko e-asistenta. Vaše naloge so torej sledeče:\nSpremljanje komunikacijo preko e-asistenta. Sproti oddajajte naloge. Papirnato gradivo in naloge shranjujete v mapo, da imate ob koncu leta dokazilo, da ste opravili obveznosti. Ob koncu šolskega leta bom individualno pregledal koliko obveznosti je katera dijakinja oziroma dijak opravil. Glede na količino neopravljenih obveznosti dobite dopolnilno nalogo, s katero nadoknadite neopravljene obveznosti. Če skozi leto sproti opravite vse obveznosti, seveda ob koncu leta dopolnilne naloge ne dobite.\nPrva naloga # Izberi si osebno težavo – ni nujno, da je tvoja.\nRazloži, kako na nastanek te osebne težave vpliva družben problem. Če znaš, lahko zapišeš tudi nekaj načinov, na katere bi se lahko lotili reševanja te družbene težave.\nPrimer odgovora:\nOgromno časa porabim, da se pripeljem v službo in domov.\nDeloma je to zaradi slabih cest in neurejene prometne infrastrukture.\nTežavo bi lahko izboljšalo vlaganje občine v ceste in infrastrukturo. Sam bi lahko torej poskušal vplivati na občino in župana, da se to uredi.\nDruga naloga # Poišči članek, intervju, video, podcast ali podobni medijski izdelek, ki med drugim govori o kapitalizmu.\nV nalogo napišite naslov medijskega dela (članka, videa itd.) in kako ga naj najdemo.\nZapišite, katere značilnosti kapitalizma, ki smo jih obravnavali pri Aktivnem državljanstvu, so navedene tudi v medijskem izdelku. Zapišite tudi, katere niso. Zapiske oziroma gradiva o snovi lahko najdete na tej spletni strani pod zavihkom \u0026ldquo;kapitalizem\u0026rdquo;.\nZapišite, kakšno mnenje ima avtor oziroma avtorica o kapitalizmu. Zapišite tudi, do kakšne mere se z avtorjem oziroma avtorico strinjate in zakaj.\nNekaj predlogov, kje iskati članke: # Portal Homopolitikus. Na tej strani imate kup poljudno-znanstvenih družboslovnih člankov in političnih komentarjev. Za iskanje člankov o kapitalizmu lahko uporabite Google-ovo funkcijo iskanja po spletni strani: https://www.google.com/search?client=firefox-b-e\u0026q=site%3Ahomopolitikus.si+kapitalizem\nKomentarji na tej strani so kapitalizmu bolj ali manj naklonjeni, a imate med komentatorju tudi nekatere kritike kapitalizma.\nNa portalih, kot je rtvslo.si, uporabite funkcijo iskanja, da najdete članke, intervjuje itd. o kapitalizmu.\nČe želite bolj kompleksno nalogo ali si preprosto želite slišati vulgarne šale, lahko na Youtube-u poiščete odseke govorov Slavoja Žižka, najslavnejšega slovenskega filozofa in kritika kapitalizma.\nKo boste naloge izdelali, bomo o izbranih medijskih izdelkih in vaših nalogah debatirali pri pouku.\n"},{"id":2,"href":"/docs/gradiva/3.-posameznik_in_dru%C5%BEba/","title":"Posameznik in Družba","section":"Gradiva ADŽ","content":" Posameznik in družba: osebne težave in družbeni problemi # Posamezniki imamo v svojem življenju težave. Na primer nimam dovolj denarja, da bi si kupil, kar bi si rad. Na primer se prepiram s partnerko.\nNaše težave pa niso vedno posledica samo naših dejanj: morda nimam denarja tudi zato, ker je v državi gospodarska kriza. Morda se prepiram z ženo, ker nimam dovolj časa zanjo, ker moram zaradi te gospodarske krize delati ogromno nadur.\nNa isto težavo lahko torej gledamo iz dveh pogledov. Vzemimo za primer pomanjkanje denarja:\nLahko gledam iz perspektive posameznika. V tem primeru na primer razmišljam katera posameznikova dejanja so privedla do tega, da nima denarja in kaj lahko on sam naredi, da si denar pridobi.\nLahko gledam iz perspektive dogajanja v družbi. Lahko razmišljam o tem, kaj je narobe z gospodarstvom, da je v krizi. Lahko razmišljam, kaj je treba naredit v državi, da bo boljše.\nDa zares razumemo svoje težave, moramo razumeti oboje. Moramo razumeti, kaj smo mi naredili, da je prišlo do težave. Moramo razumeti tudi, kaj se dogaja v družbi, da je prišlo do teh težav.\nIsto velja, ko razmišljamo, kako težave rešiti. Razmišljati moramo, kaj lahko jaz naredim v svojem življenju, da popravimo svoje težave. To je jasno. Če na primer nimam službe, nimam druge izbire, kot da si jo poskušam najti.\nAmpak razmišljati moramo tudi, kaj lahko naredimo na ravni družbe, da bomo ljudje živeli bolje. Če se ne bomo borili za svoje dobro na ravni družbe, bomo bistveno težje reševali svoje probleme. Če je celotna država v krizi, potem pač tudi sami težko živimo dobro.\n"},{"id":3,"href":"/docs/gradiva/-6.-normativno-sklepanje/","title":"6. Normativno Sklepanje","section":"Gradiva ADŽ","content":"Preden lahko rečemo, da smo zares osvojili debatiranje o družbenih in političnih problemih, se moramo na kratko ustaviti pri kratki lekciji iz logike. Logika nam je namreč sposobna povedati, katerim pravilom moramo slediti, da ustvarjamo dobre argumente.\nEna izmed pomembnih lekcij logike, ki je še posebej pomembna za nas, se navezuje na normativno sklepanje. Normativno sklepanje enostavno pomeni logično sklepanje o tem, kako bi stvari morale biti in ne zgolj o tem, kako stvari v tem trenutku so.\nA preden se lotimo normativnega sklepanje, je smiselno nekaj povedati o povsem običajnih pravilih logičnega sklepanja. Pri vsakem sklepu imamo neke predpostavke, na podlagi teh predpostavk pa naredimo sklep.\nPrimer:\npredpostavka 1: Ko dežuje, so ceste mokre predpostavka 2: Trenutno dežuje sklep: Torej so ceste trenutno mokre "},{"id":4,"href":"/docs/predstavitve/prezentacije/","title":"Prezentacije","section":"Docs","content":" Prezentacije 3D tisk Uvod v 3D tisk Aktivno državljanstvo Človek kot družbena žival in vprašanje svobode Družbena gibanja Osnove sodobne politične ureditve Posameznik in družba Starogrška demokracija in državljanstvo Umetnost Zakaj je antična Grčija relevantna za nas "},{"id":5,"href":"/docs/gradiva/4.-kapitalizem/","title":"Kapitalizem","section":"Gradiva ADŽ","content":" Kapitalizem: ekonomska ureditev, v kateri živimo # Ljudje moramo, da pridobimo stvari, ki jih potrebujemo in želimo, te stvari pridelati. Jabolk ne moremo imeti, če jih ne vzgojimo. Avtomobilov ne moremo imeti, če jih ne naredimo. Hiš ne moremo imeti, če jih ne izgradimo. Izšolanih otrok ne moremo imeti, če jih nekdo ne uči.\nA način, kako je to ustvarjanje reči in izvajanje del organizirano, je lahko različno. Povedano drugače, v družbi sta lahko človeško delo in proizvodnja reči organizirana na različne načine.\nPoglejmo si primer bolj ali manj samooskrbnega kmeta v srednjem veku. Ta je živel na svoji kmetiji in si tam skupaj z družino pridelal bolj kot ne vse, kar je potreboval. Denarja bodisi ni uporabljal, bodisi ga je uporabljal le za nakup tistih redkih stvari, ki si jih ni mogel ustvariti sam. Del pridelanega na kmetiji je morda moral zares plačati kakemu plemiču kot davek, a načeloma je prideloval za lastne potrebe.\nKmet je tako gojil pšenico, da bi sam lahko jedel kruh. Pletel je nogavice, da bi si jih sam obul. Izdelal orodje, da bi ga sam uporabljal.\nSeveda takšnega življenja mi danes več ne živimo. Delo in proizvodnja sta v današnji družbi organizirana drugače. Načinu, na katerega je ekonomija – torej proizvodnja, delo in tako naprej – organizirana, pravimo kapitalizem.\nSkoraj nihče več ne živi tako, da bi si zgolj zase prideloval vse reči, ki jih potrebuje in želi. Namesto tega ljudje navadno hodimo v službo. To načeloma pomeni, da sklenemo pogodbo z nekim podjetjem. Mi za to podjetje opravljamo neko delo – na primer delamo na gradbišču – v zameno pa prejemamo plačilo. Z denarjem, ki ga dobimo, pa si nato kupimo reči, ki si jih želimo.\nTako pridemo do prve značilnosti ureditve, ki ji pravimo kapitalizem:\nPlačano delo: večina ljudi dela ne opravlja doma, da bi si sami pridelali stvari. Prav tako večina ljudi ni lastnikov oziroma lastnic podjetij, v katerih delajo. Večina ljudi dela za neko podjetje in so za to plačani. Stvari, ki jih ustvarimo, ko delamo za neko podjetje, ponavadi niso naša last. Če na primer v tovarni čevljev izdelujem čevlje, teh čevljem ne dobim jaz. Ti čevlji so last podjetja. A tudi lastniki podjetja teh čevljev ne obdržijo zase. Nihče ne potrebuje tisoče parov čevljev. Podjetje te čevlje izdeluje, da bi jih prodalo naprej.\nTako pridemo do druge značilnosti kapitalizma:\nProizvodnja za trg/prodajo: podjetja ponavadi izdelujejo stvari, da bi jih prodala naprej, ne pa zato, ker bi si jih lastniki podjetja želeli zase. Pri tem je potrebno poudariti, da so lastniki in lastnice podjetij ponavadi posamezniki in posameznice. Ne država (čeprav je država lastnica nekaterih podjetij, nikakor ni lastnica vseh), ne plemiči, ne ljudstvo kot tako. Podjetja in z njimi tudi njihove tovarne, gradbišča, trgovine in tako naprej, si lastijo posamezniki in posameznice.\nTo nas privede do tretje ključne značilnosti kapitalizma:\nZasebna lastnina: večino podjetij in njihove tovarne, gradbišča, trgovine in tako naprej, so v lasti posameznikov in posameznic. Seveda so tudi ljudje v srednjem veku imeli neko svojo lastnino. Srednjeveški kmet si je na primer tudi lastil svoja oblačila. Ampak ključen del kapitalizma je to, da je v zasebni lasti velik del teh ključnih stvari, ki nam pomagajo proizvajati vse, kar potrebujemo. V zasebni lasti je na primer mnogo tistih stvari, ki smo jih zgoraj našteli: tovarne, gradbišča, trgovine in tako naprej.\nZgoraj smo zapisali, da podjetja ponavadi proizvajajo stvari, da jih prodajajo. Navedli smo primer tovarne čevljev – ta proizvaja čevlje, da jih prodaja naprej. Cilj tega podjetja pri prodajanju čevljev je ustvariti dobiček. To pomeni, da želi s prodajo pridobiti več denarja, kot ga porabi za plačilo delavcev in delavk, nakup materialov, nakup delovnih strojev, reklamiranje in druge stroške.\nTo je četrta lastnost kapitalizma:\nDobiček: cilj podjetij je ustvarjanje dobička. Želi pridobiti več denarja, kot ga porabi. A zakaj želijo podjetja ustvarjati dobiček? Deloma seveda zato, ker želijo lastniki in lastnice pridobiti denar zase. Da si lahko kupijo hiše, avtomobile in druge stvari, ki jih želijo. A ves dobiček podjetja načeloma ne porabijo lastniki in lastnice. Dobro delujoče podjetje pomemben del dobička vloži ali investira v izboljšanje svojega delovanja. Tovarna čevljev na primer lahko investira v boljše stroje ali boljše materiale, da lahko proizvaja boljše čevlje. To je peta lastnost:\nPonovna investicija: del dobička se vloži v izboljšanje ali povečanje proizvodnje. Ampak spet: zakaj lastniki in lastnice podjetij to počnejo? Zakaj investirajo v izboljšanje proizvodnje? Verjetno ne samo zato, ker si sami pri sebi globoko želijo izdelovati odlične čevlje.\nNe, vodstva podjetij investirajo v izboljšanje podjetja zato, ker je vsako podjetje v kapitalizmu v konkurenci (torej v tekmi) z vsemi ostalimi podjetji v tej panogi. Tovarna čevljev torej tekmuje z vsemi ostalimi tovarnami čevljev. To je pomembna lastnost:\nKonkurenca: podjetja tekmujejo – so v konkurenci – med seboj. Če več podjetja proizvaja čevlje, bodo kupci načeloma kupovali samo od tistih podjetij, ki delajo najbolj poceni ali najbolj kvalitetno. Prav zato je nujno, da podjetja vlagajo oziroma investirajo v izboljšanje svojih zmožnosti. Če tega ne delajo, jih bodo druga podjetja prehitela in izrinila. Če bo prvo podjetje investiralo v stroje, ki mu bodo omogočali izdelovanje kvalitetnih in poceni čevljev, drugo podjetje pa ne, bodo kupci kupovali samo od prvega podjetja. Podjetje, ki ne bo investiralo v izboljšanje, bo propadlo.\nVidimo lahko, da so te lastnosti kapitalizma povezane med seboj. Ker podjetja proizvajajo za trg oziroma prodajo in ker to dela več kot eno podjetje, so podjetja v konkurenci med seboj. Ker so v konkurenci med seboj, morajo investirati v izboljšanje svojih zmožnosti, da bi s tem konkurenco.\n"},{"id":6,"href":"/docs/gradiva/5.-kapitalizem---besednjak/","title":"Kapitalizem – besednjak","section":"Gradiva ADŽ","content":" Kapitalizem – besednjak # Na tem mestu bomo razložili nekatere besede, ki jih nismo med glavno obravnavo kapitalizma.\nEkonomija in ekonomski sistem # Pojma ekonomija in ekonomski sistem lahko definiramo na različne načine. Mi bomo ta pojma pri aktivnem državljanstvu uporabljali na zelo širok način.\nKo govorimo o ekonomiji, govorimo o vseh tistih rečeh in procesih, ki so vezani na človeško proizvodnjo stvari in storitev. Dejstvo človeškega življenja je namreč to, da če si nekaj želimo ali to potrebujemo, moramo mi – ali nekdo drug – to narediti. Če hočemo na primer čevlje, mora nekdo te čevlje proizvesti. Če hočemo kvalitetno zdravstveno oskrbo, moramo izgraditi bolnišnico, v tej bolnišnici pa morajo zdravniki in zdravnice opravljati svoje delo. Vse, kar je povezano z delom in proizvodno, je torej povezano z ekonomijo.\nEkonomski sistem pa govori o tem, kako so v družbi te ekonomske stvari organizirane. Delo in proizvodnja sta lahko namreč organizirana na zelo različne načine. V fevdalizmu je na primer večina dela potekala na kmetijah, zemljo teh kmetij pa si je lastilo plemstvo. V lovsko-nabiralskih družbah se stvari, ki jih člani družb potrebujejo, najdejo neposredno v naravi. Za kapitalizem pa so značilne vse tiste stvari, ki smo jih našteli, ko smo ga obravnavali: zasebna lastnina, plačano delo, profit, konkurenca in tako naprej.\nKapital # Beseda kapitalizem je očitno povezana z besedo kapital. A kako?\nTudi besedo kapital lahko definiramo na nekoliko različne načine. Za naše namene pri aktivnem državljanstvu bo rekli, da je kapital vse tisto, kar podjetniki oziroma kapitalisti posedujejo in vlagajo oziroma investirajo, da pridobijo dobiček. Kapital je lahko na primer denar, tovarne, delovni stroji in tako naprej. Tudi človeško znanje in izkušnje, ki ga premore podjetje, nekateri pojmujejo kot kapital.\nKljučno za kapital je, da se ga investira, da se poveča količina kapitala. Zato boste mogoče kdaj slišali, da mora kapital krožiti.\n"}]